---
title: เข้าร่วมเวิร์คชอปเกี่ยวกับธุรกิจครั้งแรก
date: 15-06-2016 00:15
tags: [note]
---

บล็อกสั้นวันนี้ เรื่องก็มีอยู่ว่าวันนี้ได้ไปเข้าร่วมเวิร์คชอปมา เป็นเวิร์คชอปเกี่ยวกับการลงทุนทางด้านหุ่นยนต์ทางการแพทย์อะไรประมาณนี้ ด้วยความที่เป็นคนที่หัวค่อนข้างต่อต้านอะไรก็ตามทางธุรกิจและการลงทุนก็เลยตั้งธงไปก่อนละว่าฟังไม่รู้เรื่องแหง ปรากฏว่าผิดคาด ฟังรู้เรื่องอย่างไม่น่าเชื่อ (เสียดายที่ช่วงบ่ายพลังงานหมด ถึงจะไม่หลับแต่ก็ฟังไม่รู้เรื่อง) ทั้งหมดทั้งมวลก็ต้องยกเครดิตให้วิทยากรวันนี้เลย [Mr.Douglas Abrams](http://expara.com/about/team/douglas-abrams) แกเคยสอน MBA ที่ National University of Singapore's (NUS) แล้วก็[สถาบันบัณฑิตบริหารธุรกิจศศินทร์](http://www.chula.ac.th/admission/course/sasin-graduate-institute-of-business-administration)ที่จุฬาฯ ด้วย แต่ตอนนี้แกเป็นผู้ก่อตั้งกับ CEO ของบริษัท [Expara](http://expara.com/) และ Expara IDM Ventures อยู่สิงคโปร์นู้น

กลับมาที่วันนี้ สไลด์ที่แกเตรียมมาก็โอเคเลยแต่ตัวหนังสือบางหน้าอ่านยากไปนิด ตามมาด้วยสไตล์การพูดที่ฉะฉานชัดเจน แถมยังซอยย่อยประเด็นต่างๆ มาให้อีกเสร็จสรรพ ไอเราที่ไม่คิดว่าจะเข้าใจก็เข้าใจซะงั้น ได้คำศัพท์ติดหูมาก็หลายคำ เช่น Venture Capital, Equity, Entrepreneur (ออกเสียงถูกซะที), FFF, OM, OPM อะไรประมาณนั้น ได้เห็นถึงมุมมองทางธุรกิจต่อบริษัทไอทียักษ์ใหญ่เช่นพวก Microsoft, Google หรือ Apple ซึ่งเป็นเรื่องที่เราชอบอยู่แล้ว ฟังเพลินเลย ก็ต้องขอขอบคุณ Mr.Douglas อย่างมากมา ณ ที่นี้ รวมไปถึง [TCELS](http://www.tcels.or.th/en/home/page) ซึ่งเป็นผู้จัดงานนี้ด้วย

ประทับใจในระดับที่ไม่คาดคิดมาก่อน หวังว่าความรู้ที่ได้รับในวันนี้คงจะไม่หายไปในเร็ววัน
