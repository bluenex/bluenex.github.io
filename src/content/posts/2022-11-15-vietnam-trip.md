---
title: "บันทึกทริปเวียดนาม"
date: 15-11-2022 23:35
tags: [note, trip]
---

ทริปบริษัทปีนี้ได้เดินทางไปต่างประเทศเป็นครั้งแรก ซึ่งประเทศจุดหมายก็คือเวียดนามตามหัวเรื่องนั่นเอง ส่วนตัวแล้วคิดว่าถ้าจะเที่ยวในภูมิภาคเอเชียตะวันออกเฉียงใต้คงจะไปประเทศลาวก่อนเพราะน่าจะพอคุยกันรู้เรื่องโดยไม่ต้องผ่านภาษาอังกฤษ ส่วนประเทศอื่นๆ ที่มีภาษาเป็นของตัวเองก็คิดมาตลอดว่าเอาไว้ก่อน แต่จับพลัดจับผลูก็ได้มาทำความรู้จักกับเวียดนามโดยบังเอิญซะงั้น

พอมาจริงๆ ก็พบว่าพอจะสื่อสารถูๆ ไถๆ ไปได้ ตามสถานที่ท่องเที่ยวอย่างน้อยต้องมีอยู่หนึ่งคนที่สื่อสารเป็นภาษาอังกฤษได้ และคนนั้นก็อาจจะต้องถูกดึงไปดึงมาเวลามีนักท่องเที่ยวต่างชาติมารุม เพราะเพื่อนๆ จะเรียกไปถามตลอด (ฮา) ส่วนบ้านเมืองเค้าก็รู้สึกว่าใกล้เคียงกับเรามากๆ แต่ถนนหนทางตามตรอกซอกซอยรู้สึกว่าสะอาดกว่าที่คิด ถือว่าประทับใจในระดับนึงเลยแหละ

เอาจริงๆ ก็เจอ culture shock นิดหน่อยตอนมื้อเที่ยงของวันแรกที่ไปร้านบุฟเฟ่ต์อาหารนานาชาติที่ราคาไม่แพงมาก (หัวละ ~300,000 VND) แต่ก็พบกับคนจำนวนมากกกกกกในร้านนั้นเช่นกัน ซึ่งความช็อคคือ พอคนล้นโต๊ะแล้วมันก็กลายสภาพเป็นเหมือนฟู้ดคอร์ทบ้านเราเลย จะนั่งตรงไหนก็นั่ง ที่เหลือก็แบ่งๆ กันนั่ง อาหารบางอย่างก็ไม่ค่อยร้อน คนมารุมตักบางอย่างก็อาจจะดูเละๆ นิดนึงอะไรแบบนั้น แต่มื้ออื่นๆ ที่คนไม่ได้แน่นขนาดวันแรกก็ปกติดี

อีกสิ่งที่ไม่ค่อยแปลกใจคือนักท่องเที่ยวเป็นชาวไทยเยอะมากกก และหลายๆ ที่ก็เปิดเพลงไทยต้อนรับกันอย่างเมามัน ส่วนเรื่องที่แปลกใจนิดหน่อยคือนักท่องเที่ยวเกาหลีก็เยอะไม่แพ้ไทย อีกทั้งยังเจอแบรนด์รถเกาหลีตามท้องถนนเยอะจนต้องมาลองค้นดูประวัติศาสตร์จนเจอว่าชาวเกาหลีจำนวนหนึ่งเข้ามาอยู่ที่เวียดนามตั้งแต่ช่วงสงครามเวียดนามนู้น แล้วก็สืบต่อมายังรุ่นใหม่ๆ ที่มีทุนเกาหลีมาลงทุนในธุรกิจหลากหลายประเภทที่เวียดนามในปัจจุบัน

ถึงแม้ว่าจะยังไม่ได้ไปเมืองหลวงโฮจิมินในครั้งนี้ แต่ก็รู้สึกว่าโชคดีที่ได้มาเยือนดานัง-ฮอยอัน และได้สัมผัสความคลาสสิคและโมเดิร์นไปในคราวเดียวกัน ส่วนเรื่องอื่นๆ อย่างการใช้รถใช้ถนนที่ได้ยินเสียงเล่าลือมาก็จริงตามนั้น ไม่น่าจะต้องรีวิวเพิ่มเติม ก็ขอส่งท้ายไปด้วยประมวลภาพสถานที่ต่างๆ ที่ไปมาเลยละกัน

### สนามบินดานัง

![01](/images/vietnam-trip/01.jpeg)
*คิวยาวเหยียดมากกกแถมช้าอีกต่างหาก*

### บาน่าฮิลล์ — Bana Hills

![02](/images/vietnam-trip/02.jpeg)
*กระเช้ามันช่างดูดีเหลือเกิน อยากให้มีที่บ้านเราบ้าง*

![03](/images/vietnam-trip/03.jpeg)
*บรรยากาศหมอกท่วม ท่วมทั้งวันสลับกับฝนตก*

![04](/images/vietnam-trip/04.jpeg)
*Golden Bridge ที่แทบจะมองไม่เห็นมือที่เป็นสัญลักษณ์*

![05](/images/vietnam-trip/05.jpeg)
*ตะขาบขาสีสวยแสดงถึงความสมบูรณ์ของป่าไม้รอบๆ*

![06](/images/vietnam-trip/06.jpeg)
*นั่งกระเช้าขาลงเจอน้ำตกที่ก็คือน้ำป่าไหลหลากแต่ไม่มีสิ่งปลูกสร้างไปขวางทางมัน*

### ฮอยอัน — Hoi An

![07](/images/vietnam-trip/07.jpeg)
*เรือตะกร้า* (Basket boat)

![08](/images/vietnam-trip/08.jpeg)
*โชว์ทักษะการพายเรือขั้นสูง*

![09](/images/vietnam-trip/09.jpeg)
*เปิดเวทีร้องเพลงไทยให้ฟังกลางน้ำก็มา* อากาศร้อนมากกก

![10](/images/vietnam-trip/10.jpeg)
*ถนนคนเดินกับตลาดกลางคืน*

![11](/images/vietnam-trip/11.jpeg)
*บรรยากาศแถวๆ* ที่พักในยามค่ำคืน

![12](/images/vietnam-trip/12.jpeg)
![13](/images/vietnam-trip/13.jpeg)
*ร้านก๋วยเตี๋ยวโดยมาสเตอร์เชฟเวียดนามส่งท้ายทริป*
